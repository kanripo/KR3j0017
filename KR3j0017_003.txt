# -*- mode: mandoku-view; -*-
#+TITLE: 化書
#+DATE: 2015-08-24 23:19:44.461696
#+PROPERTY: ID KR3j0017
#+PROPERTY: BASEEDITION WYG    
#+PROPERTY: JUAN 卷三
<pb:KR3j0017_WYG_003-1a>¶
欽定四庫全書¶
　化書卷三¶
　　　　　　　　　　　　南唐　譚峭　撰¶
　　徳化¶
　　　五常¶
儒有講五常之道者分之為五事屬之為五行散之為¶
五色化之為五聲俯之為五嶽仰之為五星物之為五¶
金族之為五靈配之為五味感之為五情所以聽之者¶
<pb:KR3j0017_WYG_003-1b>¶
若醯雞之遊太虚如井蛙之浮滄溟莫見其鴻濛之涯¶
莫測其浩渺之程日暮途逺無不倒行殊不知五常之¶
道一也忘其名則得其理忘其理則得其情然後牧之¶
以清静棲之以杳㝠使混我神氣符我心靈若水投水¶
不分其清若火投火不間其明是謂奪五行之英盜五¶
常之精聚之則一芥可包散之則萬機齊亨其用事也¶
如酌醴以投器其應物也如懸鏡以鑒形於是乎變之¶
為萬象化之為萬生通之為隂陽虚之為神明所以運¶
<pb:KR3j0017_WYG_003-2a>¶
帝王之籌策代天地之權衡則仲尼其人也¶
　　　飛蛾¶
天下賢愚營營然若飛蛾之投夜燭蒼蠅之觸暁牕知¶
徃而不知返知進而不知退而但知避害而就利不知¶
聚利而就害夫賢於人而不賢於身何賢之謂也博於¶
物而不博於己何博之謂也是以大人利害俱亡何徃¶
不臧¶
　　　異心¶
<pb:KR3j0017_WYG_003-2b>¶
虎踞於林蛇遊於澤非鴟鳶之讐鴟鳶從而號之以其¶
蓄異心之故也牛牧於田豕眠於圃非烏鵲之馭烏鵲¶
從而乘之以其無異心之故也是故麟有利角衆獸不¶
伏鳯有利觜衆鳥不賔君有竒智天下不臣善馳者終¶
於蹶善鬭者終於敗有數則終有智則窮巧者為不巧¶
者所使詐者為不詐者所理¶
　　　弓矢¶
天子作弓矢以威天下天下盜弓矢以侮天子君子作¶
<pb:KR3j0017_WYG_003-3a>¶
禮樂以防小人小人盜禮樂以僭君子有國者好聚斂¶
蓄粟帛具甲兵以禦賊盜賊盜擅甲兵踞(一作/據)粟帛以¶
奪其國或曰安危徳也又曰興亡數也茍徳可以恃何¶
必廣粟帛乎茍數可以慿何必廣甲兵乎¶
　　　聰明¶
無所不能者有大不能無所不知者有大不知夫忘弓¶
矢然後知射之道忘䇿轡然後知馭之道忘絃匏然後¶
知樂之道忘智慮然後知大人之道是以天下之主道¶
<pb:KR3j0017_WYG_003-3b>¶
徳出於人理國之主仁義出於人亡國之主聰明出於¶
人¶
　　　有國¶
有國之禮享郊廟敬鬼神也釁(一作/舋)龜䇿占吉㓙也敬¶
鬼神信禍福之職也占吉㐫信興亡之數也奈何有大¶
不信窮民之力以為城郭奪民之食以為儲蓄是福可¶
以力取是亡可以力敵是疑貳於鬼神是欺惑於龜䇿¶
是不信於天下之人斯道也賞不足勸罰不足懼國不¶
<pb:KR3j0017_WYG_003-4a>¶
足守¶
　　　黄雀¶
黄雀之為物也日遊於庭日親於人而常畏人而人常¶
撓之𤣥鳥之為物也時逰於户時親於人而不畏人而¶
人不撓之彼行促促此行佯佯彼鳴啾啾此鳴鏘鏘彼¶
視矍矍此視汪汪彼心慼慼此心堂堂是故疑人者為¶
人所疑防人者為人所防君子之道仁與義中與正何¶
憂何害¶
<pb:KR3j0017_WYG_003-4b>¶
　　　籠猿¶
籠中之猿踴躍萬變不能出於籠柙中之虎狂怒萬變¶
不能出於柙小人之機智慮萬變不能出於大人之道¶
夫大人之道如地之負如天之垂無日不怨無人不欺¶
怨不我怒欺不我夷然後萬物知其所歸¶
　　　常道¶
仁義者常行之道行之不得其術以至於亡國忠信者¶
常用之道用之不得其術以至於獲罪亷潔者常守之¶
<pb:KR3j0017_WYG_003-5a>¶
道守之不得其術以至於暴民材辯者常御之道御之¶
不得其術以至於罹禍盖拙在用於人巧在用於身使¶
民親稼則怨誡民輕食則怒夫餌者魚之嗜羶者蟻之¶
慕以餌投魚魚必懼以羶投蟻蟻必去由不得化之道¶
　　　感喜¶
感父之慈非孝也喜君之寵非忠也感始於不感喜始¶
於不喜多感必多怨多喜必多怒感喜在心猶物之有¶
毒猶蓬之藏火不可不慮是以君子之業爵之不貴禮¶
<pb:KR3j0017_WYG_003-5b>¶
之不下親之不知踈之不疑辱之不得何感喜之有¶
　　　太醫¶
太醫之道脉和而實者為君子生之道也撓而浮者為¶
小人死之道也太卜之道策平而慢者為君子吉之道¶
也曲而利者為小人凶之道也以是論之天下之理一¶
也是故觀其國則知其臣觀其臣則知其君觀其君則¶
知其興亡臣可以擇君而仕君可以擇臣而任夫揖讓¶
可作而躁静不可作衣冠可詐而形器不可詐言語可¶
<pb:KR3j0017_WYG_003-6a>¶
文而聲音不可文¶
　　　䜛語¶
蔵於人者謂之機竒於人者謂之謀殊不知道徳之機¶
衆人不知仁義之謀衆人所無是故有賞罰之教則邪¶
道進有親踈之分則小人入夫棄金於市盜不敢取詢¶
政於朝䜛不敢語天下之至公也¶
　　　刻畫¶
畫者不敢易於圖像茍易之必有咎刻者不敢侮於木¶
<pb:KR3j0017_WYG_003-6b>¶
偶茍侮之必貽禍始製作於我又要敬於我又寘禍於¶
我是故張機者用於機設險者入於險建功者辱於功¶
立法者罹於法動一竅則百竅相㑹舉一事則萬事有¶
害所以機貴乎明險貴乎平功貴乎無狀法貴乎無象¶
能出刻畫者可以名之為大象¶
　　　酒醴¶
夫酒醴者迫之飲愈不飲恕之飲愈欲飲是故抑人者¶
人抑之容人者人容之貸其死者樂其死貸其輸者樂¶
<pb:KR3j0017_WYG_003-7a>¶
其輸所以民道君之徳君盗民之力能知反復之道者¶
可以居兆民之職¶
　　　恩賞¶
侯者人所貴金者人所重衆人封公而得侯者不美衆¶
人分玉而得金者不樂是故賞不可妄行恩不可妄施¶
其當也猶為争奪之漸其不當也即為亂亡之基故我¶
自卑則賞不能大我自儉則恩不得竒厯觀亂亡之史¶
皆驕侈恩賞之所為也¶
<pb:KR3j0017_WYG_003-7b>¶
　　　飬民¶
民不怨火而怨使之禁火民不怨盜而怨使之防盜是¶
故濟民不如不濟愛民不如不愛天有雨露所以招其¶
怨神受禱祝所以招其謗夫禁民火不如禁心火防人¶
盜不如防我盜其飬民也如是¶
　¶
　¶
　化書卷三¶
